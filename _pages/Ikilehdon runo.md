---
tags:
  - Historia/Tekstit
---
Runo, joka kertoo [[Ikilehdoista]] ja [[Mielo|Mielosta]]

###### Runon säkeet:

>Kaarnan kauniin kimaltaessa 
>Saarni sanani säihkyy 
>Unen rajoilla iäti vaeltavalle 
>Neidolle nukkuvalle 
>
>Vierellä merten ja tyrskyjen 
>Varrella kiven ja karikkojen 
>Vierellä kalpain ja tähtien 
>Varrella lehtojen vihreiden 
>
>Tuohen tarmon tähtehissä 
>Koivu karkaistu kasvaa 
>Syvän pimeyden mahtia vastustavalle 
>Neidolle taistelevalle 
>
>Alla katseiden vanhojen jumalten 
>Yllä vesien harmaiden 
>Alla [[Bôl-Thazâdin hautatornit|Kivisten tornien]] mahtavien 
>Yllä Urhojen kuolleiden 
>
>Lehtien lapojen leputtaessa 
>Haapa hurmeinen hehkuu 
>Alle kalman aaltojen uppoavalle 
>Neidolle vajoavalle 
>
>Keskellä hiilen ja hiljaisuuden 
>Reunalla rautaisen rotkon 
>Keskellä kierojen kuiskausten 
>Reunalla mustien vuorten 
>
>Juurten jäärien jähmettyessä 
>Tammi tahtoni tuikkii 
>Yllä hovin hehkun loistavalle 
>Neidolle nousevalle 
>
>Mielessäin rakkaus viel asustaa
>Muistona sanansa soivat 
>Mielessäin Mieloni vaeltaa 
>Muistona Kaunehimpana