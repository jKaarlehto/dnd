---
tags:
  - Historia/Tekstit
  - Historia/Kääpiöt
---
**Kirjan alkupuolelta:**  Aloitan tämän teoksen laatimisen sekä pakon edessä, että tulevia sukupolvia ajatellen. Tapahtumat, jotka ovat alkaneet näyttää naamaansa imperiumin kolkissa ovat vähintäänkin huolestuttavia. [[Pohjoisen kapina]] kiihtyy, kansa näkee nälkää ja uusi [[Groteski kulkutauti|groteski kulkutauti]] leviää kaiken tämän kurjuuden keskellä. Monet ovat kanssani eri mieltä, kuten aina, mutta uskon että nämä tapahtumat ovat toisiinsa yhteyksissä muinkin tavoin kuin vain sattumalta. Pyrin parhaani mukaan kirjaamaan ylös merkittävimmät asiainseikat tulevien viikkojen, kuukausien ja vuosien varrelta, jotta tapahtumia ja niiden välisiä yhteyksiä voidaan tarkastella jälkiviisauden linssin lävitse, ettei saman kaltaista katastrofia tapahdu jälleen. Pyydän jo valmiiksi anteeksi tulevilta lukijoilta, sillä tämän teoksen kiireellisen luonteen ja tapahtumien muutos taipumuksen vuoksi, en voi taata tekstin olevan parasta tuotostani, mutta pyrin silti suorittamaan kirjurin tehtäväni parhaimpien kykyjeni mukaisesti. Kastellin Maisteri Groza. 13.11.1934 Drieny Koldhazâd. (edited)


**Kirjan keskivaiheilta:** Tiivis yhteistyö Ihmisten valtakuntien kanssa on tuottanut tuloksia. Olemme yhdessä monien hovi maagien ja yllättävän etevien kirjureiden kanssa tehneet tutkimuksia, jotka valaisevat pohjoisessa käytävän sodan vihollisen luonnetta. Raportit vakoojiltamme viittaavat myös, että kaakkoiset haltija valtakunnat ovat nostaneet [[Vaskilaiset|vaskilaistensa]] määriä. Emme voi poissulkea mahdollisuutta, että he yrittävät hyödyntää meidän sisäistä kaaostamme omien etujensa ajamiseen. (Anteeksipyyntöni lukijalle, karkasin hieman sivuteille aiheesta.) Olemme siis tulleet Selemdûrin, Juurlaen ja Keson valtakuntien kanssa siihen lopputulokseen, että pohjoisessa raivoava sota on suoraan jonkin siellä asustavan synkän mahdin aiheuttamaa. Tutkimuksissamme esiintyy muutamia riimuja, jotka täsmäävät sotilaidemme kuvauksiin kapinallisten heraldiikasta. Myös kaapattujen kapinallisten järjettömät kuulustelumanuskriptit alkavat valkenemaan meille. Nimet [[Shial-Nagheraz|“Syvyyden Serovi” ja “Shial-Nagheraz”]], joita vankimme rakastavat huudella pitkin yötä, esiintyvät myös ajoittain tutkimissamme teksteissä. Tämän tiedon valossa myös kaikkein villeimmät sotatarinat rintamalta palanneilta veteraaneilta alkavat käymään enemmän järkeen. Elävien kuolleiden legioonat ja yhtäkkiset patalioonan laajuiset kuumekohtaukset johtaen joukkotappeluihin ja muihin suorastaan kuvottaviin tapahtumiin joista en tässä tekstissä kehtaa mainita, alkavat kuulostamaan entistä enemmän todelta sodasta sekoaman linjamiehen hourailun sijaan. Kastellin Maisteri Groza. 23.8.1935 Drieny Koldhazâd. (edited)


**Kirjan loppupuolelta:** Tuoreimmat tiedot tuovat mukanaan karmivia uutisia pohjoisesta. Vihollinen ei enää muistuta sotilaidemme mukaan kapinaa laisinkaan, enemmänkin sekopäisten kiihkoilijoiden silmittömän raivon yllyttämää verilöylyä. Myös kauhutarinat vihollisen joukkojen ulkonäöstä ovat päässeet kaupunkiimme saakka. Raporttien mukaan kapinallisten joukossa marssii kehon muotoa pilkkaavia otuksia, vailla minkäänlaista kivun tai pelon tunnetta ne etenevät kohti läänimme pohjoista rajaa. Sissit, joista harvat ovat palanneet takaisin rintaman takaa, kertovat taas nähneensä asioita, joita kukaan kollegoistani, edes Keson Neljä, ole kuulleet eläessään. Tarinoita hitaasti etelää kohti vyöryvistä massoista eläviä ruumiita, sekä valtavan kokoisista, kuolleiden kehoista muodostuvista kourien ja kynsien sekamelskoista. Mieltäni on jäänyt painamaan etenkin yhden paniikkikohtaukseensa kuolleen sotaurhon kuvailema “Vuori sykkivää lihaa”. Keson [[Elhe]] ja [[Rhindelgâl]] vakuuttivat meille tekevänsä kaikkensa tämän kriisin ratkaisemiseksi. Toivon heidän puhuvan totta. Kastellin Maisteri Groza 5.1.1936 Drieny Koldhazâd. (edited)


**Viimeinen sivu:** Kesolaiset myöhästyivät. Bôl-Thazâd on murtumisen partaalla. Elhen viimeinen viesti meille oli käsky tehdä kaikkemme, että Shial-Nagheraz ei pääse käsiksi [[Karkaiskoivu|Ikilehtoon]] taikka sen kasteeseen. Taistelin lujaa tämän pyynnön täyttämisen puolesta, mutta turhaan. [[Ulthâzin akolyytit]] pitävät Werdaegin reliikkiä liian merkityksellisenä tuhottavaksi “jonkin lohikäärmeen kasvatin” pyynnöstä. [[Bôl-Thazâdin kuningas|Kuningas]] oli samaa mieltä. Hän vetäytyi hovinsa kanssa “Ulthâzin suojiin” kryptan syvyyksiin ja telkesi portit perässään. En ole mikään uskoton villi, mutta minusta tuntuu, ettei [[Ulthâz|Ulthâzkaan]] voi enää murtaa Serovin mahtia. Olen joutunut pettämään kuninkaani ja uhmaamaan hänen viimeistä käskyään. [[Grozan salaliitto|Salaliittoni]] jäsenet onnistuivat soluttautumaan hovin mukana kryptaan. Toivon, että he löytävät tiensä Ikilehdolle ennen kuin Nagheraz saa sen voimat itselleen. Kastellin Maisteri Groza 13.3.1936 Drieny Koldhazâd.

Kuulen sen äänet ulkoa. Kärsimyksen ja nautinnon rääkäisyt ja voihkaukset täyttävät pyhät salimme. Telkesimme ovet ja toivomme, ettei se löydä tänne. Emme voi muuta kuin rukoilla, että Keson Neljä voivat pelastaa loput Lakeudesta. Shûlumirille, kuten meille, pelastus on liian myöhäistä. Ainoa mitä voimme toivoa on kuolema. Kaikki, jotka täällä ennen asuivat eivät sitä armoa saaneet. Kiitos sinulle tuntematon lukija. Tämän teoksen viimeisteleminen on ollut yksi harvoista asioista, joka on pitänyt pääni kasassa näiden kauhujen läpi. Toivon, että kirjaamaani tietoa voidaan käyttää hyväksi jatkossa, että Mädäntymisen kaltaista tragediaa ei voi tapahtua uudestaan. Viimeistä kertaa, Kastellin Maisteri Groza 17.3.1936 Drieny Koldhazâd.