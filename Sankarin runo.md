---
tags:
  - Historia/Tekstit
---
Runo, joka kertoo sankarista, joka toivoo ammentavansa ikuisen elämän [[Ikilehdot|ikilehdoista]]. Löytynyt mm. [[Maisteri Balasár|Balasarin]] muistiinpanoista sekä [[Ralfonin kirjasto|Ralfonin kirjastosta]]

Runon parina pidetään [[Sankarittaren runo|Sankarittaren runoa]] joka käsittelee samoja aihepiirejä naissankarin näkökulmasta.

###### Runon säkeet:

>*"Seikkailun janosta juopuneena 
>Käy mies suurtekoja suorittamaan 
>Ikielosta iäti uneksien 
>Mahdista elävien mahdista kuolleiden 
>
>Käy matkansa kuoleman sydämeen 
>Pimeyden synkimpään ytimeen 
>Rajalle kiven ja kudoksen 
>Serovin syleilyyn saastaiseen 
>
>Yli seilaten aaltojen harmaiden 
>Käy min kaik ovat tahtoneet 
>Mies kohtalon mahtia uhmaten 
>Käy min kaik ovat kadonneet 
>
>Kalman kammio karmivana 
>Kivenä seisoo, mahtavana 
>Iäten varjoissa vaeltavana 
>Keijun ja haltian hautana 
>
>Yli seilaten aaltojen kultaisten 
>Käy min kaik ovat päätyneet 
>Mies kohtalon kutsuhun vastaten 
>Käy min kaik ovat laskeutuneet 
>
>Kalman kammio karmivana 
>Tyrmänä odottaa, pohjattomana 
>Iäten varjoissa uinuvana 
>Kuninkaan suurimman hautana 
>
>Yli seilaten aaltojen valkoisten 
>Käy min kaik ovat kivunneet 
>Mies kohtaloansa pilkaten 
>Käy mit kaik ovat kammoneet 
>
>Kalman kammio uinuvana 
>Kivenä makaa murskattuna 
>Iäten kiiltohon vangittuna 
>Kirkkaisiin kynsihin kahlittuna"*

