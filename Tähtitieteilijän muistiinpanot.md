---
tags:
  - Lähdemateriaali
  - Historia/Tekstit
---
[Ralfonin kirjaston](Ralfonin%20kirjasto.md) vanhasta siivestä löytyneen [Uhm-gwe](Uhm-gwe)n kartan yltä talteenotettuja muistiinpanoja.

>[!question] Vahvistamaton
>Muistiinpanojen kuvaukset saattavat liittyä muuallakin mainittuun[mädättymiseen](Mädättyminen.md) 
>>[!quote] Lähde
>>[Grozan diaari](Grozan%20diaari.md) 

###### Muistiinpanot

Tuntuu kuin tähdet näyttäisivät himmenevän vuosi vuodelta, aivan kuin jumalten mahti valuisi hitaasti pois johonkin pohjattomaan kuiluun. Tutkimukset eivät voi edetä ajallaan, jos ilmiö jatkuu. Tarvitsemme voimakkaammat instrumentit, lasisepät saavat tehdä tuplavuoroja, jotta pysymme aikataulussa.

Uusi teleskooppi valmistui eilen ja katsoin oppilaitteni kanssa ensimmäistä kertaa laitteen kristallisin silmin kohti Jumalten maata. Jokin kuitenkin on vialla, lasisepät ovat varmaankin olleet kiireessään huolimattomia. 

Tähdet näyttävät jotenkin hajanaisilta, etenkin [Ya’ar](Ya’ar.md) ja [Mutra’ar](Mutra’ar.md) vaikuttavat kieroilta; jotenkin vinoutuneilta. Korjaukset saadaan lasimestarin arvion mukaan valmiiksi ensi viikkoon mennessä.

Teleskooppia on korjattu jo lukemattomia kertoja, en enää voi tehdä tekosyitä havaintojen selittämiseksi. Totuus on hyväksyttävä. 

Tähdet ovat vääriä. Jumalat kouristavat tuskissaan. Taivaiden valtakunta mädäntyy silmiemme edessä. En tiedä miten. En tiedä miksi. Tiedän vain että jotakin on tehtävä, tai olemme kaikki tuomittuja. ^e4b0ec

Taivaat ja syvyydet tuijottavat. Sokeiden silmien katse lävistää lihani. Kuulen heidän kuiskauksensa unen ja valveen rajamailla. Kun katson tähtiin, en näe enää jumalia, vain kolmen epäjumalan taivaisiin jättämiä raatoja. Jumalat ovat hylänneet meidät. Me vain ylistämme heidän valtakuntansa loistavia raunioita. ^25ed69