---
tags:
  - Historia/Tekstit
  - Lähdemateriaali
---
Runo, joka kertoo sankarittaresta, joka toivoo ammentavansa ikuisen elämän [ikilehdoista](Ikilehdot.md). Löytynyt mm. [Balasarin](Maisteri%20Balasár.md) muistiinpanoista sekä [Ralfonin kirjastosta](Ralfonin%20kirjasto.md).

Runon parina pidetään [Sankarin runoa](Sankarin%20runo.md) joka käsittelee samoja aihepiirejä naissankarin näkökulmasta.

###### Runon säkeet:

*Sankarittaren Runo
Seikkailun janosta juopuneena 
Käy nainen suurtekoja suorittamaan
Ikielosta iäti uneksien
Mahdista elävien mahdista kuolleiden*

*Käy matkansa kaaoksen sydämeen 
Raivona vellovaan muodottomuuteen 
Rajalle kiven ja kudoksen 
Serovin syleilyyn saastaiseen* 

*Halki vihreiden lehtojen 
Käy mist kaik ovat taistelleet 
Halki aaltojen sinisten 
Käy min kaik ovat uponneet* 

*Elämän lähde pulppuaa 
Nautinnon kultaista ambrosiaa 
Syvyyksiin satojen jalkojen 
Sieluihin aaltojen uhrien* 

*Halki vehreiden mättäiden 
Käy mist kaik ovat kadonneet 
Halki harmaiden hautojen 
Käy min suomut ei yltäneet* 

*Elämän lähde pulppuaa 
Tuskan pikeä savuavaa 
Rotkona pohjattomana 
Maailman itsensä kitana* 

*Halki havuisten metsien 
Käy min kaik ovat vaeltaneet 
Halki hangen ja nietosten 
Käy min kaik ovat hautautuneet* 

*Elämän lähde kouristaa 
Kalmaa rannoilleen oksentaa 
Torneihin satojen kuolleiden 
Saleihin muinaisten jumalten*

